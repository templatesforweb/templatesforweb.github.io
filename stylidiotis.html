<h1>Επάγγελμα: ΕΙΔΙΚΟΣ ΠΛΗΡΟΦΟΡΙΚΗΣ ΚΑΙ ΤΗΛΕΜΑΤΙΚΗΣ, ΤΗΛΕΠΙΚΟΙΝΩΝΙΩΝ</h1>
<br>
Περιγραφή Επαγγέλματος:
Αντικείμενο της εργασίας του είναι η διαχείριση με τον πιο αποδοτικό τρόπο των νέων τεχνολογιών, που βασίζονται στο διαδίκτυο και τον παγκόσμιο ιστό, με σκοπό την ανάπτυξη σύνθετων πληροφοριακών συστημάτων και την υποστήριξη προηγμένων υπηρεσιών. Πιο συγκεκριμένα, ο Ειδικός Πληροφορικής και Τηλεματικής έχει ως βασική αποστολή το σχεδιασμό, την ανάπτυξη, την αξιολόγηση και την εφαρμογή των δικτυοκεντρικών πληροφοριακών συστημάτων και των σχετικών προς αυτά ηλεκτρονικών υπηρεσιών. Για το σκοπό αυτό προσδίδει ιδιαίτερη έμφαση στους τομείς της τηλεματικής (τηλεπληροφορικής), οι οποίοι σχετίζονται με τις δικτυακές και διαδικτυακές τεχνολογίες (internet technologies). Οι τομείς αυτοί έχουν ποικίλες εφαρμογές, όπως στην εκπαίδευση (e-learning), στην οικονομία (e-business), στη διοίκηση (e-government), στην υγεία (e-health), στις μεταφορές (Advanced Transport Telematics) κ.ά. Τέλος, ο συγκεκριμένος ειδικός είναι ανάγκη να συνεργάζεται με άλλους εξειδικευμένους επαγγελματίες (π.χ. ειδικούς πληροφοριακών και επικοινωνιακών συστημάτων, τεχνικούς εφαρμογών πληροφορικής) για τη διευκόλυνση του έργου του.

<br>
Συνθήκες Εργασίας:
Οι συνθήκες εργασίας του ποικίλουν ανάλογα με την υποδομή και τις εγκαταστάσεις της εκάστοτε επιχείρησης για την οποία εργάζεται. Το ωράριο απασχόλησής του εξαρτάται από τη λειτουργία του χώρου όπου απασχολείται και τις εκάστοτε ανάγκες της εργασίας που αναλαμβάνει. Πολλές φορές χρειάζεται να μετακινηθεί εκτός έδρας για την τεχνική υποστήριξη περιφερειακών επιχειρήσεων που αντιμετωπίζουν προβλήματα στα δίκτυα τηλεπληροφορικής και στα συστήματα επικοινωνιών. H διαρκής έκθεση του στην ακτινοβολία που εκπέμπουν οι ηλεκτρικές συσκευές είναι επικίνδυνη για την υγεία του, γι’ αυτό πρέπει να κάνει τακτικά διαλείμματα και να λαμβάνει τα απαραίτητα μέτρα προφύλαξης. Η παρακολούθηση σεμιναρίων που αφορούν τις εξελίξεις γύρω από το επάγγελμά του τον διευκολύνουν στο έργο του και γι’ αυτό είναι υποχρεωμένος να τα παρακολουθεί.

<br>
Ιδιαίτερα Προσωπικά Χαρακτηριστικά και Ικανότητες:
Η ευρύτητα των γνώσεων, η δημιουργική και ερευνητική σκέψη, η σχεδιαστική και υπολογιστική ικανότητα, η παρατηρητικότητα, η πρωτοτυπία, η φαντασία, η εφευρετικότητα, η εργατικότητα, η συνέπεια, η μεθοδικότητα, η οργάνωση και η προσαρμοστικότητα στα νέα δεδομένα του χώρου πληροφορικής είναι απαραίτητα προσόντα για την άσκηση του συγκεκριμένου επαγγέλματος. Επειδή η ηλεκτρονική τεχνολογία εξελίσσεται συνεχώς και απλώνεται σε ευρύ πεδίο εφαρμογών είναι ανάγκη ο συγκεκριμένος ειδικός να ενημερώνεται για τις εξελίξεις και τις νέες εφαρμογές της τεχνολογίας, παρακολουθώντας σεμινάρια, διαλέξεις, συνέδρια και εκθέσεις που αφορούν το αντικείμενό του.
<br>

Σπουδές:
Η εκπαίδευση του Ειδικού Πληροφορικής και Τηλεματικής - Τηλεπικοινωνιών μπορεί να γίνει στο Τμήμα Πληροφορικής και Τηλεματικής του Χαροκόπειου Πανεπιστημίου, στο Τμήμα Πληροφορικής και Τηλεπικοινωνιών του Εθνικού και Καποδιστριακού Πανεπιστήμιου Αθηνών, καθώς και στο Τμήμα Επιστήμης και Τεχνολογίας Τηλεπικοινωνιών του Πανεπιστημίου Πελοποννήσου (Τρίπολη).
Τα Τμήματα ανήκουν στο 2ο Επιστημονικό Πεδίο Θετικών Επιστημών και στο 4ο Επιστημονικό Πεδίο Τεχνολογικών Επιστημών (πρόσβαση από θετική ή τεχνολογική κατεύθυνση α. Τεχνολογίας και Παραγωγής β. Πληροφορικής και Υπηρεσιών, χωρίς απώλεια μορίων). Η διάρκεια των σπουδών είναι οχτώ εξάμηνα και το πτυχίο είναι επιπέδου 5.
Αναλυτικά τα μαθήματα στο Πρόγραμμα Σπουδών του Τμήματος Πληροφορικής και Τηλεματικής
του Χαροκόπειου Πανεπιστημίου είναι: Υπολογιστικά Μαθηματικά – Πιθανότητες-Ψηφιακή Τεχνολογία και Εφαρμογές Τηλεματικής-Προγραμματισμός-Εισαγωγή στην Οικονομική Επιστήμη-Ηλεκτρονική- Σήματα και Συστήματα-Λογική Σχεδίαση-Αρχιτεκτονική Υπολογιστών-Διακριτά Μαθηματικά- Στατιστική -Γλώσσες Προγραμματισμού--Δομές Δεδομένων-Λειτουργικά Συστήματα- Δίκτυα Υπολογιστών - Μεθοδολογία της Επιστημονικής Έρευνας - Τηλεπικοινωνιακά Δίκτυα-Αλγόριθμοι και Πολυπλοκότητα - Προσομοίωση-Γραφικά Υπολογιστών - Επιχειρησιακή Έρευνα-Λογισμικό «ανοικτού/ελεύθερου κώδικα» - Σχεδίαση VLSI κυκλωμάτων - Θεωρία Υπολογισμού-Σχεδίαση Ψηφιακών Συστημάτων - Μεταγλωττιστές-Προγραμματισμός Συστημάτων - Τεχνολογία Πολυμέσων - Ψηφιακές Επικοινωνίες - Παράλληλοι Υπολογιστές και Αλγόριθμοι - Αναγνώριση Προτύπων-Απόδοση Υπολογιστικών Συστημάτων-Προηγμένα Γραφικά Υπολογιστών – Fractals-Λογικός Προγραμματισμός και Συστήματα Πρακτόρων - Δίκτυα Ευρείας Ζώνης - Κρυπτογραφία-Εικονική Πραγματικότητα-Πληροφορική και Εκπαίδευση-Ασφάλεια Πληροφορικών Συστημάτων-Διαχείριση Ψηφιακού Υλικού στο Διαδίκτυο - Έμπειρα συστήματα-Πληροφορική και Οικονομία-Συστήματα Κινητών Επικοινωνιών - Ηλεκτρονικό Εμπόριο - Εξόρυξη Δεδομένων - Ψηφιακή τηλεόραση και Υπηρεσίες Πολυμέσων- Νομοθεσία Πληροφορικών και Τηλεπικοινωνιακών Συστημάτων - Τηλεϊατρική - Τηλεματική στις Μεταφορές – Διδακτική - Τηλεπικοινωνιακά Συστήματα - Βάσεις Δεδομένων - Ανάλυση Συστημάτων και Τεχνολογία Λογισμικού - Αντικειμενοστραφής Προγραμματισμός-Δικτυακός Προγραμματισμός και Υπηρεσίες Διαδικτύου-Θεωρία Γραφημάτων - Τεχνητή Νοημοσύνη -Δικτυακά και Κατανεμημένα Συστήματα -Κοινωνία και Νέες Τεχνολογίες Τεχνοοικονομική Ανάλυση Πληροφοριακών, Τηλεματικών και Τηλεπικοινωνιακών Συστημάτων- Διοίκηση Έργων Πληροφορικής-Σχεδίαση Βάσεων Δεδομένων και Κατανεμημένες Βάσεις Δεδομένων-Θεωρία κωδίκων και εφαρμογές-Επικοινωνία Ανθρώπου Μηχανής-Ψηφιακή Επεξεργασία Εικόνας - Οπτικές Επικοινωνίες - Προηγμένες Αρχιτεκτονικές Υπολογιστών - Επεξεργασία Ομιλίας.
Στο Πρόγραμμα Σπουδών του Τμήματος Πληροφορικής και Τηλεπικοινωνιών του Εθνικού και Καποδιστριακού Πανεπιστήμιου Αθηνών αντικατοπτρίζεται η Σύγκλιση των "Τεχνολογιών Πληροφορικής και Τηλεπικοινωνιών" που οφείλεται στην επικράτηση της ψηφιακής τεχνολογίας και επομένως στην ενοποίηση των υπηρεσιών πληροφόρησης και επικοινωνιών. Έτσι, παράλληλα με τη Θεωρητική Πληροφορική και τα Συστήματα Υπολογιστών διδάσκονται κάτω από μία ενιαία αντιμετώπιση οι Τηλεπικοινωνίες, αλλά και οι σύγχρονες εφαρμογές και υπηρεσίες πληροφόρησης και επικοινωνιών. Η σύγκλιση των Υπολογιστών και των Τηλεπικοινωνιών προσδίδει μια τεράστια δυναμική ανάπτυξης και θα παίξει έναν σημαντικότατο ρόλο στις εξελίξεις της επιστήμης, της κοινωνίας και της οικονομίας, με ταυτόχρονη δημιουργία πολλών θέσεων εργασίας. Δημιουργήθηκαν τρεις κατευθύνσεις σπουδών, της Θεωρητικής Πληροφορικής, των Υπολογιστικών Συστημάτων και των Επικοινωνιών και Επεξεργασίας Σήματος. Οι φοιτητές, αφού αποκτήσουν στα πρώτα έτη των σπουδών τους τις αναγκαίες βάσεις της επιστήμης, μπορούν να επιλέξουν μέσα από τις τρεις αυτές κατευθύνσεις τα μαθήματα εκείνα που ταιριάζουν με τα ενδιαφέροντα και τις επιδεξιότητές τους.
Το Πρόγραμμα Σπουδών του Τμήματος Επιστήμης και Τεχνολογίας Τηλεπικοινωνιών του Πανεπιστημίου Πελοποννήσου (Τρίπολη), αποτελείται από μαθήματα τα οποία χωρίζονται σε τέσσερις κατηγορίες: Α. Επιστήμης & Τεχνολογίας Τηλεπικοινωνιών, που περιλαμβάνει μαθήματα κορμού και μία Πτυχιακή Εργασία, Β.Μαθηματικά και Φυσική, που περιλαμβάνει μαθήματα κορμού, Γ. Μαθήματα Κατευθύνσεων, που χωρίζονται σε τρεις υποκατηγορίες ως εξής:
Επεξεργασίας Σήματος-Τεχνολογίας Συστημάτων Επικοινωνιών-Δικτύων Επικοινωνιών, Υπηρεσιών και Εφαρμογών, Δ.Ελεύθερα Μαθήματα.
Οι πτυχιούχοι των παραπάνω τμημάτων μπορούν να συνεχίσουν τις σπουδές τους σε μεταπτυχιακό και διδακτορικό επίπεδο στην Ελλάδα ή στο εξωτερικό. Eιδικότερα:
Το Τμήμα Πληροφορικής και Τηλεπικοινωνιών του Εθνικού και Καποδιστριακού
Πανεπιστήμιου Αθηνών προσφέρει Πρόγραμμα Μεταπτυχιακών Σπουδών (ΠΜΣ) Πληροφορικής και Τηλεπικοινωνιών για την Πληροφορική και τις Τηλεπικοινωνίες. σε έξι ειδικεύσεις: α. Υπολογιστική Επιστήμη, β. Προηγμένα Πληροφοριακά Συστήματα, γ. Τεχνολογία Συστημάτων Υπολογιστών, δ. Συστήματα Επικοινωνιών και Δίκτυα, ε. Επεξεργασία Σήματος για Επικοινωνίες και Πολυμέσα, στ. Νέες Τεχνολογίες Πληροφορικής και Επικοινωνιών (για επαγγελματίες)
Επίσης συμμετέχει και στα παρακάτω μεταπτυχιακά προγράμματα (ΠΜΣ):
Α. Ηλεκτρονικής, Ραδιοηλεκτρολογίας και Αυτοματισμού με ειδίκευση α. στην Ηλεκτρονική και Ραδιοηλεκτρολογία, β. στον Ηλεκτρονικό Αυτοματισμό, Β. Λογική και Θεωρία Αλγορίθμων και Υπολογισμού, Γ. Μικροηλεκτρονική, Δ. Βασική και Εφαρμοσμένη Γνωσιακή Επιστήμη,
Ε. Πληροφορική Υγείας, ΣΤ. Οικονομική και Διοίκηση των Τηλεπικοινωνιακών Δικτύων,
Ζ. Τεχνολογίες Πληροφορικής στην Ιατρική και τη Βιολογία.
Το Τμήμα Επιστήμης και Τεχνολογίας Τηλεπικοινωνιών του Πανεπιστημίου Πελοποννήσου προσφέρει Πρόγραμμα Μεταπτυχιακών Σπουδών (Π.Μ.Σ.) στα Προηγμένα Τηλεπικοινωνιακά Συστήματα και Δίκτυα.

<br>
Επαγγελματικά Δικαιώματα:
Οι απόφοιτοι τoυ Τμήματος έχουν πλήρως κατοχυρωμένα επαγγελματικά δικαιώματα που ορίζονται από το Προεδρικό Διάταγμα (ΠΔ44, ΑΡΘΡΟ 2,/2009, ΦΕΚ58/8-4-2009) "Επαγγελματική Κατοχύρωση των Διπλωματούχων Μηχανικών και των Πτυχιούχων Πανεπιστημιακής Εκπαίδευσης στα αντικείμενα Πληροφορικής και Τηλεπικοινωνιών".
Άρθρο 2, ΠΔ44/2009, ΦΕΚ58/8-4-2009:
Οι πτυχιούχοι Πανεπιστημιακής Εκπαίδευσης Τμημάτων Επιστήμης Υπολογιστών ή Πληροφορικής ή Πληροφορικής και Τηλεπικοινωνιών ή Επιστήμης και Τεχνολογίας Υπολογιστών ή Επιστήμης και Τεχνολογίας Τηλεπικοινωνιών ή Πληροφορικής και Τηλεματικής ή Εφαρμοσμένης Πληροφορικής ή Πληροφορικής με Εφαρμογές στη Βιοϊατρική ή Διδακτικής της Τεχνολογίας και Ψηφιακών Συστημάτων, με βάση τις γενικές και τις εξειδικευμένες επιστημονικές γνώσεις που απέκτησαν κατά τη διάρκεια των σπουδών τους, διαθέτουν γνωστικό υπόβαθρο συναφές με το υλικό και το λογισμικό για τη συγκέντρωση, ταξινόμηση, επεξεργασία και μετάδοση της πληροφορίας, και έχουν την ικανότητα να ασχοληθούν ενδεικτικά με δραστηριότητες όπως μελέτη, σχεδίαση, ανάλυση, υλοποίηση, εγκατάσταση, επίβλεψη, λειτουργία, αξιολόγηση, διενέργεια πραγματογνωμοσύνης και πιστοποίηση στους επιστημονικούς τομείς: α) του υλικού και λογισμικού των ηλεκτρονικών υπολογιστών, β) της πληροφορικής, γ) των συστημάτων και δικτύων επικοινωνιών, τηλεπικοινωνιακών υπηρεσιών και εφαρμογών διαδικτύου και δ) των συστημάτων και εφαρμογών, γραφικών, επεξεργασίας σημάτων, επεξεργασίας εικόνας και επεξεργασίας ομιλίας.
Ειδικότερα, οι πτυχιούχοι των Τμημάτων Επιστήμης Πληροφορικής και Τηλεπικοινωνιών δύνανται να απασχοληθούν στα ανωτέρω και στον επιστημονικό τομέα των τηλεπικοινωνιακών συστημάτων και δικτύων. Επιπλέον, οι απόφοιτοι του Τμήματος έχουν πλήρως κατοχυρωμένα επαγγελματικά δικαιώματα αναφορικά με την απασχόλησή τους στο Δημόσιο Τομέα και το Πτυχίο του Τμήματος συμπεριλαμβάνεται: στα προσόντα διορισμού στον Κλάδο ΠΕ Πληροφορικής σε θέσεις φορέων του Δημοσίου (Π.Δ. 347/2003, ΦΕΚ 315/Α΄/31-12-2003), στα προσόντα διορισμού στον Κλάδο ΠΕ19 Πληροφορικής Εκπαιδευτικού Προσωπικού Δευτεροβάθμιας Εκπαίδευσης του Υπουργείου Εθνικής Παιδείας και Θρησκευμάτων (Π.Δ. 268/2004, Φ.Ε.Κ. 268/Α΄/28-12-2004).
<br>

Τομείς Απασχόλησης και Προοπτικές Αγοράς Εργασίας:
Η ευρεία διάδοση των προϊόντων της ηλεκτρονικής τεχνολογίας δίνει τη δυνατότητα στον ειδικό πληροφορικής και τηλεματικής να εργαστεί σε οργανισμούς και υπηρεσίες του δημοσίου, σε μηχανογραφικά κέντρα ιδιωτικών και δημόσιων επιχειρήσεων, σε τράπεζες, σε εταιρείες παραγωγής Η/Υ, σε εταιρείες λογισμικού και περιφερειακών μηχανημάτων καθώς και σε πολλούς άλλους χώρους. Ακόμα, μπορεί να εργαστεί ως εκπαιδευτικός στη μέση εκπαίδευση ή ως ελεύθερος επαγγελματίας, ανοίγοντας δικό του εργαστήριο ή επιχείρηση διάθεσης ηλεκτρονικού εξοπλισμού. Οι προοπτικές απασχόλησης είναι θετικές λόγω της ανάπτυξης της τεχνολογίας των ηλεκτρονικών υπολογιστών.

<br>
Πηγές Πληροφόρησης:
• Χαροκόπειο Πανεπιστήμιο: Τμήμα Πληροφορικής και Τηλεματικής, Χαροκόπου 89, Καλλιθέα, 176 71 Αθήνα, τηλ.: +30 210-9577051-5, φαξ: +30 210-9577050, web site: http://www.hua.gr,
Τηλέφωνο γραμματείας: +30 210 9549280, Fax: +30 210 9549 281, email: itsec@hua.gr,
Web site:http://www.hua.gr/pliroforikis/content.php?category=27
Γραφείο Διασύνδεσης:Χαροκόπειο Πανεπιστήμιο Ελ. Βενιζέλου 70, 176 71 Καλλιθέα
Τηλ: +30 210 95 49 126 FAX : +30 210 95 49 252 E-mail: career@hua.gr
http://www.hua.gr/rest/content.php?id=71
• Εθνικό και Καποδιστριακό Πανεπιστήμιου Αθηνών: Τμήμα Πληροφορικής και Τηλεπικοινωνιών, Πανεπιστημιούπολη, 157 84 Ζωγράφου, τηλ.: +30 210-7275181, +30 210-7275154,+30 210 7275191,+30 210-7275100, +30 210 7275114,+30 210-7275200, +30 210-7275214,+30 210 7275300,+30 210-7275333 +30 210 7275111, e-mail: http@di.uoa.gr, web site: http://www.di.uoa.gr
• Πανεπιστήμιο Πελοποννήσου (Τρίπολη): Τμήμα Επιστήμης και Τεχνολογίας Τηλεπικοινωνιών Τέρμα Καραϊσκάκη, 22100, Τρίπολη Τηλ Τηλέφωνο: +30 2710 372163 Fax: +30 2710 372160 E-mail: ntalagan@uop.gr, web site: www.uop.gr, http://depts.uop.gr/departments/depart2/
• Γραφείο Διασύνδεσης Εθνικού και Καποδιστριακού Πανεπιστήμιου Αθηνών: Τμήμα Πληροφορικής και Τηλεπικοινωνιών Πανεπιστημιούπολη – Ιλίσια, 157 84 Αθήνα, Γραφείο Α22, Τηλ.: +30 210 72 75 220, Fax.: +30 210 7275214, E-mail: gd@di.uoa.gr, web site: http://career-office.uoa.gr/node/view/192
• Γραφείο Διασύνδεσης – Σταδιοδρομίας Πανεπιστημίου Πελοποννήσου: Τέρμα Καραϊσκάκη - Κτίριο Σχολής Επιστημών Διοίκησης και Οικονομίας, 2ος Όροφος Γραφείο Β02, 22100 Τρίπολη, Αρκαδία, Τηλ.:+30 2710 230126, Fax : +30 2710 230126, e-mail: career@uop.gr, web site: http://career.uop.gr/
• ΥΠΕΠΘ: Γραφείο Ενημέρωσης Πολιτών, Ανδρέα Παπανδρέου 37, 151 80, Μαρούσι, τηλ.:+30 210 3442000 (κέντρο), +30 210 3442505-6-8, +30 210 3442520, fax: +30 210 3442365, e-mail: webmaster@ypepth.gr, web site: www.ypepth.gr
• Διεπιστημονικός Οργανισμός Αναγνώρισης Τίτλων Ακαδημαϊκών και Πληροφόρησης Αθήνας (Δ.Ο.Α.Τ.Α.Π.): Αγ. Κωνσταντίνου 54, 104 37 Αθήνα, τηλ. κέντρο: +30 210 5281000, Διεύθυνση Ενημέρωσης fax: +30 210 5239525, Διεύθυνση Αναγνώρισης Ακαδημαϊκών Τίτλων +30 210 5239679, e-mail: information@doatap.gr, web site: http://www.doatap.gr
• Διεπιστημονικός Οργανισμός Αναγνώρισης Τίτλων Ακαδημαϊκών και Πληροφόρησης Θεσσαλονίκης (Δ.Ο.Α.Τ.Α.Π.): Υπουργείο Μακεδονίας Θράκης - Διοικητήριο, 541 23 Θεσσαλονίκη, τηλ.: +30 2310 379371-2, fax: +30 2310 379374, e-mail: thessaloniki@doatap.gr, web site: http://www.doatap.gr
• Συμβούλιο Αναγνώρισης Επαγγελματικής Ισοτιμίας Τίτλων Τριτοβάθμιας Εκπαίδευσης (ΣΑΕΙΤΤΕ), Πανεπιστημίου 67 (5ος όροφος), 105 64 Αθήνα, τηλ: +30 210 3243923, fax: +30 210 3243926, +30 210 3316651, e-mail: srpq@otenet.gr, web site: http://www.srpq.gr
• Ομοσπονδία Λειτουργών Μέσης Εκπαίδευσης (ΟΛΜΕ): Κορνάρου 2 & Ερμού, 10563 Αθήνα, τηλ.:+30 210 3230073,+30 210 3236544, +30 210 3221255, Fax:+30 210 3311338, E-mail:olme@otenet.gr, web site: http://www.olme.gr/
