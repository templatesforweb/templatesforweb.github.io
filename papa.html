<h1>Επάγγελμα: ΤΕΧΝΟΛΟΓΟΣ ΕΦΑΡΜΟΣΜΕΝΗΣ ΠΛΗΡΟΦΟΡΙΚΗΣ & ΠΟΛΥΜΕΣΩΝ</h1>
<br><br>
Περιγραφή Επαγγέλματος:
Η ανάπτυξη των πληροφοριακών και τηλεπικοινωνιακών συστημάτων με την ανάλυση των μηχανογραφικών αναγκών μιας επιχείρησης και η κατασκευή λογισμικού είναι το αντικείμενο της εργασίας του. Μπορεί, επίσης, να αναλύει τηλεπικοινωνιακά συστήματα, να ασχολείται με την τηλεπικοινωνιακή βιομηχανία ως τεχνολόγος μηχανικός και ως ειδικός εφαρμογών στον ιδιωτικό και δημόσιο τομέα.

<br><br>
Συνθήκες Εργασίας:
Εργάζεται σε συνθήκες γραφείου ή εργαστηρίου, όπου δεν αντιμετωπίζει ιδιαίτερες δυσκολίες. Η πολύωρη χρήση τού υπολογιστή είναι πιθανόν να του δημιουργήσει προβλήματα στην όραση. Μετακινείται συχνά εκτός έδρας, προκειμένου να παρακολουθεί τις εξελίξεις στο επάγγελμά του ή για την εξυπηρέτηση των πελατών του.
<br><br>

Ιδιαίτερα Προσωπικά Χαρακτηριστικά και Ικανότητες:
Πρέπει να είναι εξοικειωμένος με τη νέα τεχνολογία, να γνωρίζει πολύ καλά και να αξιοποιεί τις δυνατότητες των προγραμμάτων του Η/Υ, της εικόνας, του ήχου και του μοντάζ. Να διαθέτει ταλέντο, ευρηματικότητα και καλλιτεχνικές ανησυχίες. Οφείλει να είναι πάντα ενημερωμένος για τις εξελίξεις που συντελούνται στο επιστημονικό πεδίο του ενδιαφεροντός του.
<br><br>

Σπουδές:
Σπουδές παρέχονται στο Τμήμα Εφαρμοσμένης Πληροφορικής και Πολυμέσων του ΑΤΕΙ Κρήτης (Ηράκλειο).
Τo Τμήμα ανήκει στο 4ο Επιστημονικό Πεδίο Τεχνολογικών Επιστημών (πρόσβαση από θετική ή τεχνολογική κατεύθυνση: α. Τεχνολογίας και Παραγωγής β. Πληροφορικής και Υπηρεσιών, χωρίς απώλεια μορίων). Η διάρκεια των σπουδών είναι οκτώ εξάμηνα (επτά εξάμηνα σπουδές και ένα εξάμηνο Πρακτική Άσκηση και Πτυχιακή Εργασία) με επίπεδο πτυχίου 4.
Τα μαθήματα στο Πρόγραμμα σπουδών του Τμήματος Εφαρμοσμένης Πληροφορικής και Πολυμέσων διακρίνονται στις εξής κατηγορίες: Γενικής Υποδομής (ΜΓΥ), Ειδικής Υποδομής (ΜΕΥ), Ειδικότητας (ΜΕ) και Διοίκησης, Οικονομίας, Νομοθεσίας και Ανθρωπιστικών σπουδών (ΔΟΝΑ). Επίσης διακρίνονται σε Υποχρεωτικά (Υ), Επιλογής Υποχρεωτικά (ΕΥ) (από τα οποία ο σπουδαστής επιλέγει τα μαθήματα που τον ενδιαφέρουν) και Προαιρετικά (Π).
Υπάρχουν 2 τομείς μαθημάτων: α. Τομέας Πληροφορικής β. Τομέας Τηλεπικοινωνιών και Πολυμέσων.
Ο Τομέας Πληροφορικής περιλαμβάνει τα ακόλουθα μαθήματα:
Αναγνώριση Προτύπων-Μικροϋπολογιστές-Γεωγραφικά Συστήματα Πληροφοριών-Τεχνητή Νοημοσύνη-Διεπαφή Χρήστη/Υπολογιστή-Γραφική-Ασφάλεια Πληροφοριακών Συστημάτων-Τεχνητά Νευρωνικά Δίκτυα-Αρχιτεκτονική με FPGA’s-Διαχείριση Έργων Πληροφορικής-Τεχνητή Όραση-Ανάπτυξη Βάσεων Δεδομένων-Ρομποτική-Κατανεμημένα Συστήματα-Ψηφιακή Επεξεργασία Εικόνας-Εισαγωγή στην Βιοπληροφορική-Ανάλυση Λογισμικού-Ενσωματωμένα Συστήματα.
Ο Τομέας Τηλεπικοινωνιών και Πολυμέσων περιλαμβάνει τα ακόλουθα μαθήματα:
Ειδικά Θέματα Πολυμέσων-Προγραμματισμός Πολυμέσων-Οπτικές Επικοινωνίες-Τηλεϊατρική-
Αρχές Ψηφιακής Τηλεόρασης -Αμφίδρομη Επίγεια Ψηφιακή Τηλεόραση-Πολυμεσικές Εφαρμογές στην Υγεία-Ασύρματα Δίκτυα-Διομότιμα Συστήματα-Κατανεμημένες Διαδικτυακές Εφαρμογές Πολυμέσων-Εφαρμογές Πολυμέσων στην Επιστήμη-Τεχνολογίες Παραγωγής Οπτικοακουστικού Περιεχομένου-Δορυφορικές Επικοινωνίες-Παράλληλη Επεξεργασία-Κινητές & Προσωπικές Τηλεπικοινωνίες-Βιομηχανικοί Αυτοματισμοί & Πληροφοριακά Δίκτυα-Επεξεργασία Ήχου Φωνής-Προγραμματισμός Δικτύων.
Οι απόφοιτοι του Τμήματος μπορούν να παρακολουθήσουν μεταπτυχιακά προγράμματα σπουδών συναφούς ειδικότητας, τόσο στην Ελλάδα, όσο και στο εξωτερικό για απόκτηση μεταπτυχιακού τίτλου ή διδακτορικού διπλώματος ή να δώσουν κατατακτήριες εξετάσεις σε τμήματα των ΑΕΙ. (Σύμφωνα με: α) το άρθρο 25 του Ν. 1404/1983, όπως τροποποιήθηκε από την παρ. 12 του άρθρου 5 του Ν. 2916/2001 (ΦΕΚ 114Α/11.6.2001) που ορίζει: "Το πτυχίο που χορηγείται από Τμήματα Τ.Ε.Ι. είναι βασικός τίτλος σπουδών ανώτατης εκπαίδευσης, ο οποίος δίνει τη δυνατότητα πρόσβασης σε προγράμματα μεταπτυχιακών σπουδών σε ελληνικά ή ξένα Πανεπιστήμια, με τις προϋποθέσεις που εκάστοτε ισχύουν για τους πτυχιούχους ανώτατης εκπαίδευσης" και β) το άρθρο 2 του Ν.3549 ΦΕΚ 69 Α’ / 20-03-2007 τα Τ.Ε.Ι. ενσωματώνονται και συνταγματικά στην Ανώτατη Εκπαίδευση και αποτελούν Ανώτατα Εκπαιδευτικά Ιδρύματα).

<br><br>

Επαγγελματικά Δικαιώματα:
Tα επαγγελματικά δικαιώματα του Τεχνολόγου Τηλεπληροφορικής και Διοίκησης
περιγράφονται από το ΦΕΚ Αρ. Φύλλου 246, ΤΕΥΧΟΣ ΠΡΩΤΟ, 3 Δεκεμβρίου 2008,Π ΡΟΕΔΡΙΚΟ ΔΙΑΤΑΓΜΑ ΥΠ’ ΑΡ. 183:
Καθορισμός επαγγελματικών δικαιωμάτων των πτυχιούχων των Τμημάτων α) Πληροφορικής, β) Εφαρμοσμένης Πληροφορικής και Πολυμέσων, γ) Τηλεπληροφορικής και Διοίκησης, δ) Ηλεκτρονικών Υπολογιστικών Συστημάτων, ε) Πληροφορικής και Τεχνολογίας Υπολογιστών, στ) Τεχνολογίας Πληροφορικής και Τηλεπικοινωνιών, ζ) Πληροφορικής και Επικοινωνιών, η)Τηλεπικοινωνιακών Συστημάτων και Δικτύων, θ) Βιομηχανικής Πληροφορικής των Ιδρυμάτων του Τεχνολογικού Τομέα της Ανώτατης Εκπαίδευσης (Τ.Ε.Ι).
Άρθρο 1
Οι πτυχιούχοι των Τμημάτων α) Πληροφορικής, β) Εφαρμοσμένης Πληροφορικής και Πολυμέσων, γ) Τηλεπληροφορικής και Διοίκησης των Ιδρυμάτων του Τεχνολογικού Τομέα της Ανώτατης Εκπαίδευσης, με βάση τις εξειδικευμένες επιστημονικές και τεχνολογικές γνώσεις τους, απασχολούνται στον ιδιωτικό και στο δημόσιο τομέα, είτε αυτοδύναμα είτε σε συνεργασία με άλλους επιστήμονες, στους τομείς ανάλυσης, σχεδιασμού και διαχείρισης πληροφοριακών συστημάτων, ανάπτυξης και συντήρησης συστημάτων λογισμικού, σχεδιασμού και διαχείρισης συστημάτων ηλεκτρονικών επικοινωνιών και υπηρεσιών. Ειδικότερα, το αντικείμενο των πτυχιούχων των προαναφερομένων Τμημάτων καλύπτει ενδεικτικά τους παρακάτω περιγραφόμενους τομείς:
α) ΔΙΚΤΥΩΣΗΣ ΚΑΙ ΕΠΙΚΟΙΝΩΝΙΑΣ:
Σχεδιασμό και διαχείριση δικτύων ηλεκτρονικών επικοινωνιών και υπηρεσιών, εγκατάσταση λογισμικού επικοινωνιών, διαχείριση επικοινωνιακών πόρων, εγκατάσταση κινητών υπολογιστικών συστημάτων, διαχείριση κινητών υπολογιστικών πόρων.
β) ΠΛΗΡΟΦΟΡΙΑΚΩΝ ΣΥΣΤΗΜΑΤΩΝ:
Καθορισμό απαιτήσεων πληροφοριακών συστημάτων, σχεδιασμό, ανάπτυξη, εγκατάσταση, συντήρηση και αλλαγή πληροφοριακών συστημάτων. Σχεδιασμό συστημάτων διαχείρισης βάσεων δεδομένων, εγκατάσταση λογισμικού ανάκτησης, μοντελοποίηση, σχεδιασμό και διαχείριση βάσεων δεδομένων. Σχεδιασμό ανάπτυξης και διαχείριση πληροφοριακών και υπολογιστικών πόρων, εγκατάσταση/αναβάθμιση υλικού και λογισμικού υπολογιστικών συστημάτων. Ανάπτυξη και ολοκλήρωση συστημάτων επιχειρησιακών εφαρμογών, διαχείριση της παρουσίας οργανισμών στο διαδίκτυο, ανάπτυξη πολυμεσικών εφαρμογών, ανάπτυξη και ένταξη συστημάτων ηλεκτρονικού εμπορίου, ηλεκτρονικής μάθησης και διαχείρισης περιεχομένου. Σχεδιασμό, ανάπτυξη, εγκατάσταση και διαχείριση της ασφάλειας και ιδιωτικότητας πληροφοριακών συστημάτων.
γ) ΠΡΟΓΡΑΜΜΑΤΙΣΜΟΥ ΥΠΟΛΟΓΙΣΤΩΝ ΚΑΙ ΑΝΑΠΤΥΞΗΣ ΣΥΣΤΗΜΑΤΩΝ ΛΟΓΙΣΜΙΚΟΥ:
Προγραμματισμό μικρής και μεγάλης κλίμακας, προγραμματισμό συστήματος, ανάπτυξη συστημάτων λογισμικού, δημιουργία διεπαφών χρήστη-λογισμικού, σχεδιασμό εργονομικών συστημάτων, παραγωγή λογισμικού ανάλυσης και σύνθεσης εικόνας, σχεδιασμό και εγκατάσταση νοημόνων και ευφυών συστημάτων. Δημιουργία συστημάτων πραγματικού χρόνου και ελεγχόμενης διαθεσιμότητας και ασφάλειας.
Άρθρο 2
Οι πτυχιούχοι των Τμημάτων α) Ηλεκτρονικών Υπολογιστικών Συστημάτων, β) Πληροφορικής και Τεχνολογίας Υπολογιστών, γ) Τεχνολογίας Πληροφορικής και Τηλεπικοινωνιών, δ) Πληροφορικής και Επικοινωνιών, ε) Τηλεπικοινωνιακών Συστημάτων και Δικτύων, στ) Βιομηχανικής Πληροφορικής των Ιδρυμάτων του Τεχνολογικού Τομέα της Ανώτατης Εκπαίδευσης, με βάση τις εξειδικευμένες επιστημονικές και τεχνολογικές γνώσεις τους, απασχολούνται στον ιδιωτικό και στο δημόσιο τομέα, είτε αυτοδύναμα είτε σε συνεργασία με άλλους επιστήμονες, στους τομείς ανάπτυξης και συντήρησης συστημάτων υλικού, ανάπτυξης και συντήρησης συστημάτων λογισμικού και σχεδιασμού και διαχείρισης συστημάτων ηλεκτρονικών επικοινωνιών και
υπηρεσιών. Ειδικότερα, το αντικείμενο των πτυχιούχων των προαναφερομένων Τμημάτων καλύπτει ενδεικτικά τους παρακάτω περιγραφόμενους τομείς:
α) ΔΙΚΤΥΩΣΗΣ ΚΑΙ ΕΠΙΚΟΙΝΩΝΙΑΣ:
Σχεδιασμό και διαχείριση δικτύων ηλεκτρονικών επικοινωνιών και υπηρεσιών, εγκατάσταση λογισμικού επικοινωνιών, διαχείριση επικοινωνιακών πόρων, εγκατάσταση κινητών υπολογιστικών συστημάτων, διαχείριση κινητών υπολογιστικών πόρων. Σχεδιασμό, υλοποίηση,εγκατάσταση, συντήρηση και διαχείριση τηλεπικοινωνιακών εγκαταστάσεων και συστημάτων.
β) ΠΡΟΓΡΑΜΜΑΤΙΣΜΟΥ ΥΠΟΛΟΓΙΣΤΩΝ ΚΑΙ ΑΝΑΠΤΥΞΗΣ ΣΥΣΤΗΜΑΤΩΝ ΛΟΓΙΣΜΙΚΟΥ:
Προγραμματισμό μικρής και μεγάλης κλίμακας, προγραμματισμό συστήματος, ανάπτυξη συστημάτων λογισμικού, δημιουργία διεπαφών χρήστη λογισμικού, σχεδιασμό εργονομικών συστημάτων, παραγωγή λογισμικού ανάλυσης και σύνθεσης εικόνας, σχεδιασμό και εγκατάσταση νοημόνων και ευφυών συστημάτων. Δημιουργία συστημάτων πραγματικού χρόνου και ελεγχόμενης διαθεσιμότητας και ασφάλειας.
γ) ΥΛΙΚΟΥ ΚΑΙ ΣΥΣΚΕΥΩΝ:
Σχεδιασμό, ανάπτυξη, εγκατάσταση και συντήρηση περιφερειακών Η/Υ, ενσωματωμένων συστημάτων, σύνθετων συστημάτων αισθητήρων. Σχεδιασμό και προγραμματισμό ολοκληρωμένων κυκλωμάτων, σχεδιασμό υπολογιστικών συστημάτων. Σχεδιασμό, υλοποίηση,
εγκατάσταση και συντήρηση βιομηχανικών συστημάτων υποστηριζόμενων από υπολογιστές και λογισμικού συστημάτων παραγωγής.
Άρθρο 3
Οι απόφοιτοι των Τμημάτων που αναφέρονται στα άρθρα 1 και 2 έχουν επιπλέον δικαίωμα:
α) Εργασίας σε όλες τις βαθμίδες της δημόσιας και ιδιωτικής εκπαίδευσης, σύμφωνα με την ισχύουσα κάθε φορά νομοθεσία. Επίσης, μπορούν να απασχολούνταιως μέλη ερευνητικών ομάδων σε θέματα της ειδικότητάς τους.
β) Απασχόλησης στο δημόσιο και εξέλιξης στις βαθμίδες της ιεραρχίας, σύμφωνα με την κείμενη νομοθεσία.
γ) Συμμετοχής στην εκπόνηση μελετών, παροχής συναφών υπηρεσιών και έργων, στις κατηγορίες που καλύπτονται από το γνωστικό αντικείμενο της ειδικότητάς τους, τόσο δημοσίων όσο και ιδιωτικών, με βάση την κείμενη νομοθεσία.
<br><br>

Τομείς Απασχόλησης και Προοπτικές Αγοράς Εργασίας:
O τεχνολόγος εφαρμοσμένης πληροφορικής και πολυμέσων μπορεί να απασχοληθεί, ως αναλυτής τηλεπικοινωνιακών συστημάτων, ως τεχνολόγος μηχανικός στην τηλεπικοινωνιακή βιομηχανία, ως ειδικός στην ανάπτυξη εφαρμογών λογισμικού και πολυμέσων στο δημόσιο και ιδιωτικό τομέα, και ως καθηγητής στην εκπαίδευση και κατάρτιση. Οι προοπτικές του επαγγέλματος είναι πολύ θετικές, ώστε το επάγγελμα να θεωρείται ως ραγδαία αναπτυσσόμενο και την επόμενη τριετία αναμένεται να επεκτείνει τις δραστηριότητές του σε όλο το φάσμα της εκπαίδευσης, των ΜΜΕ, των εκδόσεων, της διαφήμισης, του τουρισμού κ.λπ.

<br><br>
Πηγές Πληροφόρησης:
• ΑΤΕΙ Κρήτης: Τμήμα Εφαρμοσμένης Πληροφορικής & Πολυμέσων, Ηράκλειο, Κρήτη 71500, τηλ.:+30 2810-379716, +30 2810-379776,+30 2810-379717,+30 2810-379795, fax:+30 2810-371994, web site:http://www.epp.teiher.gr/, http://www.epp.teicrete.gr
• Γραφείο Διασύνδεσης ΑΤΕΙ Κρήτης (Ηράκλειο):Τηλ:+30 2810 379336,+30 2810 379372,e-mail: career@career.teicrete.gr web site: http://www.career.teicrete.gr/
• ΥΠΕΠΘ: Γραφείο Ενημέρωσης Πολιτών, Ανδρέα Παπανδρέου 37, 151 80, Μαρούσι, τηλ.: +30 210 3442000 (κέντρο), +30 210 3442505-6-8, +30 210 3442520, fax: +30 210 3442365, e-mail: webmaster@ypepth.gr, web site: www.ypepth.gr
• Διεπιστημονικός Οργανισμός Αναγνώρισης Τίτλων Ακαδημαϊκών και Πληροφόρηρης Αθήνας (Δ.Ο.Α.Τ.Α.Π.): Αγ. Κωνσταντίνου 54, 104 37 Αθήνα, τηλ. κέντρο: +30 210 5281000, Διεύθυνση Ενημέρωσης fax: +30 210 5239525, Διεύθυνση Αναγνώρισης Ακαδημαικών Τίτλων +30 210 5239679, e-mail: information@doatap.gr, web site: http://www.doatap.gr
• Διεπιστημονικός Οργανισμός Αναγνώρισης Τίτλων Ακαδημαϊκών και Πληροφόρηρης Θεσσαλονίκης (Δ.Ο.Α.Τ.Α.Π.): Υπουργείο Μακεδονίας Θράκης - Διοικητήριο, 541 23 Θεσσαλονίκη, τηλ.: +30 2310 379371-2, fax: +30 2310 379374, e-mail: thessaloniki@doatap.gr, web site: http://www.doatap.gr
• Συμβούλιο Αναγνώρισης Επαγγελματικής Ισοτιμίας Τίτλων Τριτοβάθμιας Εκπαίδευσης (ΣΑΕΙΤΤΕ), Πανεπιστημίου 67 (5ος όροφος), 105 64 Αθήνα, τηλ: +30 210 3243923, fax: +30 210 3243926, +30 210 3316651, e-mail: srpq@otenet.gr, web site: http://www.srpq.gr
• Ομοσπονδία Λειτουργών Μέσης Εκπαίδευσης (ΟΛΜΕ): Κορνάρου 2 & Ερμού, 10563 Αθήνα, τηλ.:+30 210 3230073,+30 210 3236544, +30 210 3221255, Fax:+30 210 3311338, E-mail:olme@otenet.gr, web site: http://www.olme.gr/
